# 4.0 Toimeksiannot

WIMMA Labin onnistumisen kannalta on erittäin tärkeää löytää sopivia toimeksiantoja. Huomiota kannattaa kiinnittää erityisesti seuraaviin seikkoihin:

* Eri virtuaaliyritykselle annettavien toimeksiantojen on hyvä liittyä jotenkin toisiinsa, jotta resursseja voidaan käyttää ristiin.
* Toimeksianto ei saa olla liian helppo, mutta toisaalta ei ylitsepääsemättömän hankalakaan. Liian helppo tai vaikea tehtävä laskee motivaatiota.
* • Optimitapauksessa toimeksiannolla on erillinen toimeksiantaja, joka ohjaa työtä oikeaan suuntaan ja antaa palautetta. Toimeksiantajan tulisi olla tavoitettavissa WIMMA Labin ajan. Mikäli toimeksiantajalta ei saada riittävästi palautetta, työn kehitys voi mahdollisesti jatkua väärään suuntaan.
* Toimeksiannon tulee ratkaista joku oikea ongelma. Tämä luo motivaatiota, kun ei tehdä työtä ”turhaan”.

Kannattaa myös pohtia, onko toimeksiannoilla jokin yhteinen teema. Teema voi tulla esimerkiksi jostain pinnalla olevasta trendistä.

![Virtuaalisten yritysten yhteydet](/assets/Black-Book-Images/image011.png)  
*Kuvasta ilmenee virtuaaliyritysten välisiä suhteita kesältä 2018.*
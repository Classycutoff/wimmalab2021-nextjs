# 10.0 Markkinointi ja viestintä
WIMMA Labin jatkuvuuden kannalta markkinointi on hyvin oleellisessa osassa. Markkinointi auttaa muun muassa uusien opiskelijoiden mielenkiinnon herättämisessä sekä yrityksiltä toimeksiantojen saamisessa.

Markkinointia suunnitellessa on tärkeää ottaa huomioon WIMMA Labin ulkoiset sidosryhmät. Eri sidosryhmät seuraavat eri kanavia, joten yhtä ja tiettyä kanavaa ei voi käyttää kaikkeen markkinointiin. Erittäin tärkeää on myös miettiä jo etukäteen, millaisen mielikuvan haluaa WIMMA Labista antaa.

WIMMA Labin viestintää on pyritty keskittämään seuraavanlaisesti:
* Opiskelijat
    - Youtube, Twitter, Instagram
    - Opiskelijoihin tehoaa parhaiten lyhyet, hauskat videot sekä rennot valokuvat, joista välittyy hyvä meininki.
* Toimeksiantajat, yritykset sekä sponsorit
    - LinkedIn, WIMMA Labin kotisivut
    - Yritykset (varsinkin IT-alalla) seuraavat ahkerasti LinkedIniä, jonne kannattaa laittaa ammattimaisempia päivityksiä ja tuoda osaamista esille.
* Alumnit
    - Henkilökohtaiset viestit, LinkedIn
    - Vanhat WIMMA Labiin osallistuneet opiskelijat tietävät jo, mistä on kyse. Heille voi viestiä henkilökohtaisesti, esimerkiksi LinkedIn-viestein.
* Muut oppilaitokset
    - LinkedIn, WIMMA Labin kotisivut
    - Miten opiskelijat saadaan kiinnostumaan näin pitkästä, kesällä järjestettävästä kurssista? WIMMA Labin hyödyt tuotava mielenkiintoisella tavalla ilmi.
* Avoimien ovien vieraat sekä muut vieraat
    - WIMMA Labin kotisivut, LinkedIn, Youtube, Facebook, henkilökohtaisetviestit…
    - Vieraita kannattaa kutsua jokaisen käytettävissä olevan kanavan kautta, jotta viesti tavoittaa mahdollisimman monet.
    - Henkilökohtaisia kontakteja kannattaa lähestyä henkilökohtaisilla, personoiduilla viesteillä esimerkiksi LinkedInin kautta.

Erityisesti Avoimien ovien markkinointi on saatava käyntiin mahdollisimman nopeasti, jotta vieraat osaavat varata tapahtumalle aikaa kalentereihinsa. Avoimista ovista kannattaa pyrkiä laittamaan viestiä tasaisesti vaikkapa pari kertaa viikossa, pääasia että sille saadaan paljon näkyvyyttä.

WIMMA Labin kotisivuille voi lisätä myös toimeksiantajien sekä WIMMA Labiin osallistuneiden opiskelijoiden henkilökohtaisia haastatteluita tai lainauksia. Nämä tuovat oikeita kokemuksia ja mielipiteitä esille. Kannattaa kuitenkin etukäteen varmistaa, että henkilön sanomisia saadaan varmasti käyttää kotisivuilla.

Toimeksiantajalta voisi kysyä esimerkiksi, että ”Oliko WIMMA Labista oikeasti hyötyä? Voisiko heitä rekrytoida? Oliko heidän tekemänsä ratkaisu sellainen, jota voisi oikeasti käyttää?”. 

WIMMA Labilaiselta taas olisi hyvä kuulla oma mielipide siitä, että ”Mitä uusia kokemuksia sait? Mikä oli erityisen hyvää / huonoa? Mitä tuloksia saitte aikaan käytetyillä metodeilla?”


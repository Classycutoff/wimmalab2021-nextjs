[![](http://img.youtube.com/vi/P_ExkvEoj6k/0.jpg)](http://www.youtube.com/watch?v=P_ExkvEoj6k "")

# Project Contract

## Contract Template [**REMOVE THIS**]

### 1. Contract Parties

Tämä projektisopimus (jäljempänä Sopimus) on tehty X Oy:n (jäljempänä Toimeksiantaja) ja Jyväskylän ammattikorkeakoulun teknologiayksikön IT-instituutin (jäljempänä IT) välillä. Kukin projektiryhmän (jäljempänä Ryhmä) jäsen vastaa sopimuksen velvoitteiden täyttämisestä omasta puolestaan (tehdään tarvittaessa erillinen sopimus). 

### 2. Contract Subject

Sopimuksella sovitaan IT:n ohjelmistonkehitysprojekteista (jäljempänä Projekti), joissa on mukana opiskelijoita. Kunkin projektin tavoitteet määritellään erillisessä projektisuunnitelmassa.

### 3. Obligations of the Parties

#### 3.1 Stakeholder

Yrityksen velvollisuutena on tarkentaa yhdessä IT:n ja Ryhmän kanssa projektisuunnitelmaa yksityiskohtien osalta, luovuttaa projektin ajaksi Ryhmän käyttöön ne erikoislaitteet, ohjelmistot tai muut välineet ja tarvikkeet, joita tarvitaan ko. projektitehtävän suorittamiseksi ja jotka eivät sisälly IT:n Ryhmälle osoittamiin välineisiin, antaa Ryhmälle sen tarvitsemat aineistot sekä tarjota sille sisällöllistä opastusta ja koulutusta projektin tavoitteiden saavuttamiseksi. Yrityksen velvollisuutena on myös maksaa sille kuuluvat maksut erillisen sopimuksen mukaisesti. IT:n velvollisuutena on tarjota Projektille työtila, olemassa olevia tietokonelaitteita, ohjelmistoja sekä muita Projektia varten varattuja välineitä ja tarvikkeita. IT tarjoaa myös Ryhmälle projektiprosessin läpivientiä tukevaa ohjausta ja koulutusta Projektin aikana. Jos Projekti kuuluu IT:n opetusohjelmaan ja sillä on IT:n näkökulmasta opetukselliset tavoitteet, niin IT ei vastaa Projektin sisällöllisistä tavoitteista eikä niiden saavuttamisesta. Ryhmän tehtävänä on toteuttaa Projekti projektisuunnitelman ja siihen myöhemmin johtoryhmässä tehtyjen tarkennusten ja sovittujen mahdollisten muutosten mukaisesti. Lisäksi kunkin ryhmän jäsenen velvollisuus on osallistua IT:n järjestämään Projektia tukevaan koulutukseen.

### 4. Rights of the Contract Parties

#### 4.1 Stakeholder
Toimeksiantaja saa kaikki oikeudet sisältäen muuntelu- ja edelleenluovutusoikeudet Projektin projektisuunnitelmassa määriteltyihin tuloksiin mukaan lukien omistusoikeuden Ryhmän Toimeksiantajalle Projektin tuloksina luovuttamiin raportteihin, muihin dokumentteihin ja aineistoihin, ellei erikseen toisin sovita. IT on oikeus käyttää projektin tuotoksia rajoitetusti opetustarkoituksiin. Yrityksellä on kuitenkin halutessaan oikeus ennen sopimuksen päättymistä tarkastaa ja rajata IT:lle jäävä materiaali. IT:llä on oikeus käyttää Projektia referenssinään.Ryhmään kuuluvalla opiskelijalla on oikeus halutessaan käyttää Projektia referenssinään. Kussakin Projektissa sovitaan erikseen, millä tavoin opiskelija voi hyödyntää projektissa tekemiään tuotoksia omissa projekteissaan.

### 5. Immaterial Rights

Projektissa mahdollisesti syntyvät keksinnöt, tekijänoikeuden suojaamat teokset tai muiden aineettomien oikeuksien suojaamat aineettomat oikeudet kuuluvat yksinomaan Toimeksiantajalle pois lukien kohdassa 4 olevat poikkeukset. Mikäli Projektin aikana syntyy siihen liittyviä keksintöjä, maksaa Toimeksiantaja niistä Ryhmän jäsenille kohtuullisen korvauksen; tämä korvaus sovitaan erikseen Ryhmän ja Toimeksiantajan kesken tehtävällä kirjallisella sopimuksella. 

### 6. Rights to Materials and Documentation

Projektin materiaalin ja aineiston omistus-, tekijän- ja muut oikeudet siirtyvät Toimeksiantajalle kohdan 4 mukaisella tavalla, kun Projekti on päättynyt ja Toimeksiantaja on maksanut kaikki sille erillisen sopimuksen mukaan kuuluvat maksut. Projektia varten hankitut laitteet, ohjelmistot ja muut välineet saa haltuunsa se osapuoli, joka on hankinnan tehnyt.

### 7. Payments and Payment Schedule

Maksut ja niiden aikataulu sovitaan erikseen. 

### 8. Making Changes to the Contract

Tätä Sopimusta voidaan muuttaa vain kirjallisella sopimuksella, joka on Sopimuksen kaikkien osapuolten allekirjoitettava. 

### 9. Reporting

Ryhmä raportoi projektisuunnitelman mukaisesti Projektin edistymisestä Projektin johtoryhmälle.

### 10. Project's Executive Team and its Tasks

Projektin johtoryhmän kokoonpano määritellään erikseen. Johtoryhmä valvoo, hyväksyy ja päättää valmisteltujen esittelyjen pohjalta Projektin sisältöön liittyvistä keskeisistä valinnoista, Ryhmän käytössä olevista resursseista sekä Projektin laskutuksen toimeenpanosta. Johtoryhmän yksimielisellä päätöksellä voidaan projektisuunnitelmaa muuttaa, mikäli muutokset eivät vaikuta varsinaiseen Sopimuksen eivätkä muiden liitteiden sisältöön. Muutokset on dokumentoitava sellaisinaan johtoryhmän kokouksen pöytäkirjaan tai sen liitteeseen, joka voi myös olla projektisuunnitelman uusi versio. Johtoryhmän kokous on laillinen, kun kutsu kokoukseen on toimitettu johtoryhmän jäsenille vähintään viikkoa ennen kokousta ja päätösvaltainen silloin, kun kaikkien osapuolten (oletusarvoisesti Toimeksiantajan, IT:n sekä Ryhmän) vähintään yksi edustaja on paikalla. Sopimuksen osapuolien edustajilla on oikeus kutsua johtoryhmän kokoukseen kuultavaksi asiantuntijoita.

### 11. Warranty and Maintenance

IT ja Ryhmä eivät anna tuloksille takuuta eivätkä sitoudu millään tavalla ylläpitämään tuloksia, ellei niistä erikseen sovita. Sen sijaan Projektin aikana tuloksissa havaitut virheet korjataan, mikäli Projektille määritellyt resurssit sen sallivat.

### 12. Compesations, Disclaimers and Disputes

Projektin tulosten käyttö tapahtuu Toimeksiantajan vastuulla. Sopimuksen osapuolet eivät ole vastuussa mistään välillisistä vahingoista toisilleen. Mahdollisista vahingonkorvauksista ulkopuolisille sopimuksen osapuolet vastaavat itsenäisesti. Sopimuksen tulkinnasta aiheutuvat erimielisyydet ratkaistaan ensisijaisesti neuvotteluin. Mikäli näin ei päästä ratkaisuun, Sopimusta koskevat ristiriitaisuudet käsitellään Jyväskylän käräjäoikeudessa.

### 13. Non-Disclosure Agreement

Sopimuksen osapuolet sitoutuvat pitämään salassa luottamukselliset tiedot siten, kuin erikseen laadittavassa ja allekirjoitettavassa luottamuksellisuussopimuksessa sovitaan. Sopimuksen osapuolet pitävät huolta siitä, että heidän työntekijänsä sekä mahdolliset alihankkijansa tai yhteistyökumppaninsa pitävät salassa luottamukselliset tiedot.

### 14. Public Statements

Toimeksiantajalla ja IT:n henkilöstöllä ei ole oikeutta Projektin aikana eikä sen jälkeen antaa ulkopuolisille tahoille lausuntoa yksittäisen opiskelijan tai Ryhmän Projektissa tapahtuvasta työskentelystä ilman opiskelijan erillistä lupaa. Poikkeuksena tähän on IT:n opintojakson arvioinnin yhteydessä opintosuoritusrekisteriin kirjattava opiskelijan henkilökohtainen arvosana.

### 15. Team Member Recruiting and Rewarding

Toimeksiantaja sitoutuu siihen, että se ei palkkaa Ryhmään kuuluvia henkilöitä palvelukseensa Projektiin liittyviin työtehtäviin Sopimuksen voimassaoloaikana. Toimeksiantaja voi halutessaan Projektin päättymisen jälkeen palkata Ryhmään kuuluvia henkilöitä. Toimeksiantaja voi halutessaan palkita Projektin päättymisen jälkeen antaa Ryhmän jäseniä haluamallaan tavalla. Projektin aikana tavanomaisen vieraanvaraisuuden suhteen ei ole rajoituksia.

### 16. Contract Transfer

Sopimusta ei saa siirtää ilman Sopimuksen muiden osapuolten etukäteen antamaa kirjallista lupaa.

### 17. Contract Conclusion

Sopimus päättyy, kun projektisuunnitelmassa kuvattu projektitehtävä on johtoryhmän päätöksellä todettu päättyneeksi tai erillisellä sopimuksella. Sopimus voidaan purkaa jo aiemmin Sopimuksen osapuolten kirjallisella sopimuksella, mikäli Projektin jatkaminen osoittautuu epätarkoituksenmukaiseksi. Sopimuksen purkautuessa ei Sopimuksen osapuolille synny vahingonkorvausvelvollisuutta toisilleen eikä aiheutuneiden kustannusten takaisinmaksuvelvollisuutta.

### 18. Signatures and Dates

Tämä Sopimus tulee voimaan, kun kaikki Sopimuksen osapuolet ovat sen allekirjoittaneet. Sopimuksesta on tehty kolme samasanaista kappaletta, yksi kullekin osapuolelle.

________________________________ _______ . _______ . 20 _________ 

#### [**STAKEHOLDER / IT PROJECT NAME HERE**]
| <br>               | <br>               | <br>               |
|:------------------:|:------------------:|:------------------:|
| Signature          | Signature          | Signature          |
| <br>               | <br>               | <br>               |
| Name Clarification | Name Clarification | Name Clarification |
| <br>               | <br>               | <br>               |
| Task / Title       | Task / Title       | Task / Title       |

[**ADD HERE Other project group members (signatures and name clarifications)**]

